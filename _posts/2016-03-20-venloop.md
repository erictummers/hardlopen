---
layout: post
---

De eerste halve marathon van 2016 dient zich aan. Zou ik 2016 net zo goed kunnen starten als 2015? Moet ik wel voor een nieuw PR gaan zo vroeg in mijn schema? Eerst maar eens inschrijven. De sfeer is weer top.

In het startvak is iedereen gezellig aan het babbelen. Iedereen is blij met het goede weer: een beetje koud, maar met een zonnetje. Dan klinkt het startschot en hoor je alleen nog schoenen op het asvalt. 

![startnummer 142](https://s-media-cache-ak0.pinimg.com/564x/29/97/3b/29973b13878b68fcd565003f7060e8f8.jpg)

Mijn strategie is om weer de eerste ronde niet te hard te gaan en dan in de tweede ronde te kijken wat er nog mogelijk is. In een klein groepje van 5 lopen we lekker door.

Als we Posterholt weer naderen begin ik wat te versnellen. Tegelijkertijd high-five ik de verkeersregelaars en maak ik dus meer meters.

De tweede ronde kan ik door blijven versnellen. De eindstreep haal ik in 1:43, net iets langzamer dan vorig jaar. De geregistreerde afstand komt met 21 km wel dichter in de buurt van de halve marathon dan vorig jaar. 

Ik voel me goed. Op naar de Venloop!

## Links

* [Resultaat op uitslagen.nl](http://www.uitslagen.nl/uitslag?id=2016011700921&tl=nl&zk=eric+tummers&taal=nl)
* [Annendaalloop 2016 op Pinterest](https://nl.pinterest.com/erictummers/annendaalloop-2016/)