---
layout: post
---

Uiteindelijk moest het er toch maar eens van komen. Stiekem had ik al een paar keer bijna twintig kilometer tijdens de trainingen gerend. Nou nog een inschrijving regelen, want het is uitverkocht. Mooi dat er dan voor mensen die besluiten niet te gaan (om wat voor reden dan ook) een forum is om het startbewijs door te verkopen. Ook het omschrijven van de gegevens wordt geregeld. Inschrijving was een feit. 

Nou nog besluiten wat je mee moet nemen en hoe je er komt. Het zou erg koud worden die dag. Het werd de driekwart renbroek, want die had een zakje met rits voor mijn telefoon. Daarbij natuurlijk een thermo- en renshirt met mijn oranje decathlon jasje. Dat merk was trouwens oververtegenwoordigd.

De reis vanuit Sittard zou ik met de trein gaan maken. Er zou die zondag de boekenweek actie van de NS zijn en dus gratis reizen. Het boek heb ik overigens niet gelezen. Wel heb ik via twitter nog een collega weten te bereiken die ook blijkt te starten op de halve marathon. Samen zijn we gestart aan de winterse 21.1 km.

Bij de start is het erg druk en de eerste 5 km heb ik een beetje moeten zigzaggen. Na 10 km heb ik mijn energie reep opgegeten. Daarop had ik tijdens de trainingen nog geoefend. Het drinken onderweg gaat minder goed, meer over mijn jasje dan in mijn mond. Volgende keer maar stoppen in plaats van door rennen. Na 1 uur en 43 minuten kom ik over de finish en ben ik toch wel trots op mezelf.

Het virus heeft me te pakken. De volgende wordt Eindhoven.

![](https://s-media-cache-ak0.pinimg.com/originals/01/2c/1a/012c1a8cf4526a0e73fd698fc164920d.jpg)

##Links
* [Mijn resultaat op uitslagen.nl](http://bit.ly/18vIGDJ)
* [Venloop 2013 op Pinterest](http://www.pinterest.com/erictummers/venloop-2013/)