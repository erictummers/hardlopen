---
layout: post
---

Bart gaat ook van start op de halve marathon. We worden gebracht door Peter, Miriam en Binkie. Luxe, want dan hoeven we niet zelf te rijden.

De weersverwachting is zonnig met een koud windje, maar als we vertrekken is het nog bewolkt en vooral koud. Mijn kledingkeuze heb ik al gemaakt. Net voor de start komt dan eindelijk de zon uit en is het lekker weer.

Op de valreep kleden Bart en ik ons om onder een dansende dame. Nadat we de tassen hebben afgeven gaan we ieder ons startvak in. Bart gaat voor 2-2:15 uur, ik voor de 1:45. Dan klinkt het startschot al.

![startnummer 30749](https://s-media-cache-ak0.pinimg.com/736x/95/80/30/958030a5b28dbbd689555e1406e38bb2.jpg)

Afgelopen nacht heb ik niet zo veel geslapen. Mijn hartslag is gelijk vanaf de start al in zone 3, randje zone 4. Het wordt een zware vandaag. No pain no gain ;) Ik besluit de tip van Martin van Eindhoven 2013 te volgen: tot 10 km 160bpm, dan tot 15 km 165bpm, daarna pas naar 170bpm en kijken wat je over hebt.

Tijdens de eerste 3 km kom ik wat bekenden tegen die staan te kijken. Altijd leuk. Op het draaipunt 10 km staan Pa en Truus me aan te moedigen. Dat geeft energie. Op naar het vikingpad en proberen te versnellen naar 165bpm. Water over en dan zijn we al op 2/3e.

Tot 18 km weet ik goed het tempo vast te houden. Ik ga niet lopen, dan maar wat inhouden. Vooral het vals plat omhoog drukt het tempo wat. Net terug in het centrum staan Peter en Miriam (en vast en zeker Binkie ook) me aan te moedigen. Nog een stukje en dan kom ik binnen in 1:48:00. Tevreden en kapot en later blijkt ook nog ziek.

Bart komt na 2:13 over de streep. Heel goed gedaan! We plannen om in Sittard met z'n allen de 10 km te gaan lopen.

## Links

* [Resultaat op uitslagen.nl](http://evenementen.uitslagen.nl/2015/venloop/details.php?s=30749&t=nl)
* [venloop 2015 op Pinterest](http://www.pinterest.com/erictummers/venloop-2015/)