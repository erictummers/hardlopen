---
layout: post
---

Een aantal vaste parkrunners heeft zich ingeschreven voor de marathon in Eindhoven. "Dan ga ik ook mee" hoor ik mezelf zeggen. Op de valreep schrijf ik me in en het trainen kan beginnen. Mijn trouwe schema wissel ik in voor het sportrusten schema - maximale duurloop van 14 km en ongeveer 42 km per week.

Het trainen gaat lekker totdat ik een 10 km waar-sta-ik training afsluit met wat last van mijn linker voet. De volgende training moet ik afbreken omdat het te veel pijn doet. Na een paar weken rust toch maar naar de huisarts en dan blijk ik na r√∂ntgenfoto's een stress fractuur te hebben. Dat betekent niet hardlopen tot twee weken voor de marathon.

Op de sportschool kan ik mijn conditie op peil houden met de crosstrainer. Na een tijdje durf ik wat te proberen op de loopband. De laatste week kan ik eindelijk weer volgens het schema trainen en tik ik 42 km af. Alle seinen op groen dus en het taperen kan beginnen (lees: veel eten en weinig rennen)

![startnummer 5980](https://i.pinimg.com/736x/b8/fb/23/b8fb239af6389b853c69e768bd40df21.jpg)

Bij de inschrijving was ik nog van plan om 3:45 uur te lopen. Nu lijkt dat te hoog gegrepen en ik start halverwege het 4:00 uur startvak. Ik start 5 minuten later dan de pacers doordat het best druk is. Die haal ik later nog bij. Eerst maar eens rustig wat kilometers maken. Tip van het schema was om het op te delen in 3 keer 14 km, dat maakt het behapbaar.

Iedere drankpost pak ik een bekertje en dat drink ik wandelend leeg. Net voor iedere 5 km drankpost pak ik een gelletje. Zo lijk ik de man-met-de-hamer te ontwijken. 

Na 30 km gaat het gas erop. Het hardlopen gaat nog steeds soepel en het inhalen van anderen levert een extra boost. De laatste kilometers is het gezellig druk. Bij de finish is een heleboel volk op de been en als de halve marathon zich bij ons voegt is het bijna dringen. Dan kom ik in 3:52 over de finish en heb ik mijn tiende marathon toch gelopen.

Dat sportrusten schema werkt erg goed als je rond de 4 uur wil doen over je marathon. De keuze voor de ASICS superblast schoenen met wedstrijd foam boven mijn trainers (GT2000 / arahi) is de beste ooit geweest. Ook de dagen erna heb ik niet zo veel last van mijn benen. Krachtsport in combinatie met hardlopen/crosstrainen blijf ik ook erin houden. Zo zie je dat je zelfs bij je tiende marathon nog dingen bijleert.


## Links

* [Resultaat op sporthive.com](https://results.sporthive.com/events/7249382119669006336/races/491064/bib/5980)
* [Marathon Eindhoven 2024 op Pinterest](https://nl.pinterest.com/erictummers/marathon-eindhoven-2024)
