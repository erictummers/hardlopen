---
layout: post
---

Geen marathon in Eindhoven, Amsterdam of Rotterdam, allemaal afgelast. Dan maar een solo marathon hier in Sittard. Met wat planning heb ik een route gevonden die ongeveer hetzelfde hoogteprofiel heeft als in Eindhoven. Weer een poging om mijn PR te verbeteren.

Enkele dagen van tevoren komen we er per toeval achter dat overal aan de weg gewerkt wordt. Zelfs tijdens het rennen wordt ik nog verrast door opgebroken straten. Dat houd het spannend zullen we maar zeggen.

Het weer is perfect. Aan de start een half uurtje regen, weinig wind en 10 tot 13 graden. Na de regen kan ik mijn jasje in de rugzak kwijt. Een halve liter sportdrank en drie gelletjes is voldoende om onderweg bij te tanken.

De laatste 6 Km zijn weer zwaar, maar ik ga niet wandelen. Hierdoor kan ik na 42,2 Km zeggen dat mijn nieuwe PR op de marathon is : 03:47:27.
