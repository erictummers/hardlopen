---
layout: post
---

Het weer is veel beter dan vorig jaar. Lekker zonnetje en een licht briesje. Warm lopen met een vuilniszak is misschien wat overdreven, maar ik zal het niet meer zo koud krijgen als vorig jaar.

De startvakken lijken korter op elkaar te zijn. Anderhalve minuut na het startschot kom ik over de start. Ik probeer de 1:45 Pacers bij te houden en zo mijn eindtijd vlak te lopen.

Het rechte stuk gaat lekker. Bij Woensel is het wat smal. Verder alles op schema. De eerste 5 km gaan redelijk vlak in 25:01. Af en toe zie ik de blauwe ballonnen wat verder, dan weer dichter bij.

Op naar de 10 km waar Irma en Guus weer langs de weg staan. Net voor de bocht zie ik dat mijn tijd nog vlak is (50:10) en het loopt nog lekker. Na de bocht zie ik Irma zwaaien. Later hoor ik dat Guus tussen de benen van het publiek heeft gefotografeerd.

Bij het keerpunt op 15 km is de wind toch wel koud. Mijn buff gaat van de pols naar mijn nek. Handig. Mijn tempo is nog steeds goed, ik ben zelfs iets sneller. Het aantal mensen dat ik inhaal of gaat lopen wordt meer.

Het laatste stuk wordt het moeilijker. Rond 18 km moet ik even wandelen om weer op adem te komen. Ik train niet meer zo vaak op wedstrijdtempo. Wat ben ik blij met een "gezonde" finish. Ik ben heel blij met mijn 1:46 eindtijd.

![](https://s-media-cache-ak0.pinimg.com/236x/51/b7/47/51b74755d191776151703c7d4d559dd5.jpg)

Trainen met een schema doet me goed. Ik voel me weer een stuk beter dan afgelopen jaar. De volgende HM ga ik weer met dit schema opbouwen.

##Links

* [Resultaat op uitslagen.nl](http://evenementen.uitslagen.nl/2014/marathoneindhoven/details.php?s=6207)
* [Halve marathon Eindhoven 2014 op Pinterest](http://www.pinterest.com/erictummers/halve-marathon-eindhoven-2014/)