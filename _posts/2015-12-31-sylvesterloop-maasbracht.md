---
layout: post
---

De afgelopen tijd heb ik me voornamelijk gefocussed op de lange afstand. Het wordt tijd om mijn PR op de 5 km aan te vallen. Samen met Irma en Guus sta ik aan de start van de sylversterloop in Maasbracht. Het is koud, maar ik ben niet de enige in kort tenue.

Na het startschot probeer ik vooraan te blijven. Met de juiste beat in mijn oren en een paar doorgewinterde lopers als hazen ga ik het veld in.

![startnummer 47](https://s-media-cache-ak0.pinimg.com/originals/de/84/91/de849138666a4533207a62fa71204319.jpg)

Het is toch wel koud en de wind werkt niet echt mee. Nou door blijven lopen anders wordt je nog ziek. Ik moet de 'hazen' laten gaan, ze zijn een maatje te groot. Halverwege wordt ik nog ingehaald door iemand die extra grote stappen lijkt te nemen. Dan zijn we alweer terug in de bebouwde kom.

Als 6e van de heren kom ik met 19:45 over de streep. Een PR op de laatste dag van het jaar! We gaan met een voldaan gevoel oudjaar vieren.

## Links

* [Resultaat (PDF) op kraftmanchronotiming.be](http://kraftmanchronotiming.be/Uitslagen/2015/Sylvesterloop%20.Maasbracht.pdf)
* [Sylvesterloop 2015 op Pinterest](https://nl.pinterest.com/erictummers/sylversterloop-maasbracht-2015/)