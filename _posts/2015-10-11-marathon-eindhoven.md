---
layout: post
---

Na een goede nachtrust in het hotel, een lekker ontbijt-op-bed en met fantastisch weer sta ik aan de start van mijn eerste marathon. In het startvak vind ik Karel en Nico. We gaan samen starten, maar lopen allemaal onze eigen race. Ik blijf in de buurt van de 4 uur pacers.

De route van de marathon is dit jaar voor het eerst een grote ronde in plaats van twee keer het halve marathon parcours. Na ongeveer 10 kilometer rennen we langs de A2 en beklimt iemand de wal van de parkeergarage. De sfeer zit er goed in.

![startnummer 558](https://s-media-cache-ak0.pinimg.com/736x/6e/9c/fd/6e9cfd45175378c4afc1ef6bb3e41115.jpg)

Dan komen we langs het hotel. Irma staat me op te wachten met een volle fles sportdrank. Alles loopt nog lekker. Nog een halve marathon voor de boeg. Inmiddels loop ik voor de 4 uur pacers. Nico loopt wat achter me, Karel loopt ergens voor me. Later kom ik Karel nog tegen.

Op de oirschotsedijk (36 km) besluit ik te gaan versnellen. Het gaat gewoon lukken. Ik haal mensen in die het moeilijk hebben. Ik haal mensen in die ook nog heel goed lopen. Ik wordt ingehaald door mensen die nog meer over hebben. Net voor de finish zie ik Irma langs de kant staan. Even zwaaien en dan over de finish. Wauw. 3 uur 55 minuten en 29 seconden.

## Links

* [Resultaat op uitslagen.nl](http://evenementen.uitslagen.nl/2015/marathoneindhoven/details.php?s=558&o=1&t=)
* [Marathon Eindhoven 2015 op Pinterest](https://www.pinterest.com/erictummers/marathon-eindhoven-2015/)